<!DOCTYPE html>
<html>
<head>
<title>Zabawa</title>
</head>
<body>

<img style='height: 100%; width: 100%; object-fit: contain' src="zabawa.png" alt="Zwycięzca Tańca z Gwiazdami, perski kot, członek rodziny królewskiej, a może arabski szejk? Zastanawialiście się kiedyś, w jaką postać chcielibyście się zmienić, gdyby dano Wam szansę, choć na jeden dzień?
Nie ma co gdybać, marzenia trzeba spełniać, więc oprócz tego że tego dnia zamienimy się w parę młodą, wieczorem 18.07.2020 przetestujemy jeszcze jedną rolę podczas imprezy, na którą serdecznie Was zapraszamy. Mamy oczywiście sporo wątpliwości co do możliwości organizacji tego dnia tak, jak byśmy chcieli, ale na chwilę obecną mamy nadzieję, że spotkamy się w pełnym gronie i wspólnie odczarujemy słowo “maska”.

Chcielibyśmy bardzo, abyście dołączyli do nas o godz. 12:00 w Pałacu Ślubów na warszawskiej Starówce (Plac Zamkowy 6), a następnie o 19:00 wejdziemy w czasoprzestrzeń Centrum Sztuki Współczesnej  (Jazdów 2). W Art Bistro Instalacje spotkacie naszych najbliższych znajomych w nieco innej odsłonie. Mamy nadzieję, że ten eksperyment Wam się spodoba, i odbijemy sobie tygodnie ograniczeń i izolacji. Nam już zdrowo odbija, testujemy maski, trunki, wymyślamy atrakcje… wszelkie pomysły czy wątpliwości chętnie przegadamy, także zachęcamy do kontaktu telefonicznego.

Co ważne:
- Ostateczną decyzję o organizacji imprezy podejmiemy na początku czerwca, mając na uwadze przede wszystkim Wasz komfort i bezpieczeństwo. Wtedy też poprosimy Was o potwierdzenie obecności. Jeśli już teraz wiesz, że na pewno przyjdziesz lub (niestety) nie, będziemy wdzięczni za informacje.
- Osoby towarzyszące są bardzo mile widziane, prosimy tylko o Jej/Jego imię i nazwisko.
- Jeśli chcesz nam coś podarować, ale nie masz pojęcia co, wystarczy, że przyjdziesz pomysłowo przebrany. Popuśćmy wodze wyobraźni, niech tego wieczoru spełnią się
wszystkie marzenia!">

</body>
</html> 

